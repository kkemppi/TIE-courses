Hanoin torni

Pelin tarkoituksena on siirtää kaikki alkutapin kiekot jompaan kumpaan
maalitappiin. Kumpaan tahansa siirrettynä voittaa pelin.

Kiekkojen määrää voi muuttaa mainwindow.hh tiedoston riviltä 121, muuttujasta
"int n". Muuttujaa TIMESCALE voi myös muuttaa skaalatakseen pelin aikaa, jolloin
automaattinen ratkaisu muuttuu nopeammaksi.

Tapit on nimetty vasemmalta oikealle A, B ja C. B ja C ovat maalitappeja.

Kiekkojen siirtäminen tapahtuu joko painonapeilla tai niiden päällä esitetyillä
näppäinkomennoilla.

Kiekkoja voi siirtää vain siten, että pienempi kiekko tulee suuremman päälle.
Väärien siirtojen tekeminen on estetty asettamalla niitä siirtoja kuvaavat
painonapit pois käytöstä, sekä tarkistamalla käyttäjän antaman näppäinkomennon
kuvaama siirto ennen sen tekemistä.

Pelin loputtua peli näyttää pelaajalle ilmoituksen voitosta ja jättää näkyviin
lopullisen ajan.

Aloittaakseen pelin alusta pelaajan tulee sulkea se ja käynnistää uudestaan.


Lisäominaisuudet:

Animointiominaisuus: Peli on mahdollista pelata läpi automaattisesti "Autoplay"
napin avulla. Automaattisen ratkaisun voi käynnistää vain ennen ensimmäistä
siirtoa, sillä käytetty iteratiivinen algoritmi ei toimi kuin lähtötilanteessa.
Automaattisen ratkaisun voi keskeyttää milloin vain ja peliä jatkaa
manuaalisesti tilanteesta johon jäätiin, mutta automaattista ratkaisua ei voi
käynnistää uudelleen aloittamatta peliä alusta. Automaattinen ratkaisu siirtää
kaikki kiekot tappiin C. Siirrot tapahtuvat vakiona kerran sekunnissa, mutta
nopeutta voi muuttaa vaihtamalla muuttujan TIMESCALE arvoa.

Eri väriset tapit: Jokaisella tapilla on oma värinsä ja kiekon siirtyessä
tapista toiseen se vaihtaa väriä kohdetapin väriksi.

Ajastin: Peli laskee ensimmäisestä siirrosta kuluneen ajan ja näyttää sen
pelaajalle 0.1s tarkkuudella. Pelin loppuessa ajastin pysähtyy ja jää näyttämään
lopullisen ajan.

Toinen tapa liikutella kiekkoja: Kiekkoja voi liikutella näppäinkomennoilla
Q, W, E, R, T ja Y, jotka vastaavat käyttöliittymässä niiden alla olevien
painonappien kuvaamia siirtoja. Näppäinkomentoihin pätevät samat rajoitukset
kuin painonappeihin.

Pelihistoria: Pelaajalle näytetään historia tehdyistä siirroista. Historia näkyy
myös automaattista ratkaisua käyttäessä.
